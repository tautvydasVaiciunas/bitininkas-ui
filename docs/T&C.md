SĄVOKOS
Platforma  – Bus medaus bitininkystės aplikacija, adresu app.busmedaus.lt.
Klientas – fizinis arba juridinis asmuo, sumokėjęs už Platformos prenumeratą.
Naudotojas – Klientas, turintis prisijungimą prie paskyros Platformoje.
Platformos operatorius – MB Bus medaus avilys.

I. BENDROSIOS NUOSTATOS
1. Šios Taisyklės nustato naudojimosi Platforma sąlygas ir tvarką bei reglamentuoja
Platformos naudotojų ir Platformos operatoriaus tarpusavio santykius. Šios taisyklės yra
skelbiamos tik Platformoje, Platformos naudotojams.
2. Platformos tikslas – padėti pradedantiesiems bitininkams prižiūrėti bites bei jų namus.
3. Naudodamasis Platforma, Klientas taip pat gali teikti užsakymus individualioms MB
Bus medaus avilys paslaugoms.
4. Šios taisyklės ir paslaugų įkainiai gali būti papildomi ar keičiami vienašališkai
Platformos operatoriaus, paskelbiant viešai atnaujintą jų versiją Platformoje.
5. Naudotojas, prieš pradėdamas naudotis Platforma, privalo atidžiai perskaityti šias
Taisykles. Naudotojas, patvirtindamas registraciją Platformoje, kartu patvirtina, kad jis
susipažino su MB Bus medaus avilys įkainiais ir Taisyklių nuostatomis, įsipareigoja jų
laikytis ir šios jam yra aiškios, suprantamos ir priimtinos.
II. REIKALAVIMAI KLIENTAMS IR KLIENTŲ REGISTRACIJA PLATFORMOJE
6. Klientas, norėdamas naudotis Platforma, privalo užpildyti Platformos registracijos
formą ir pateikti joje numatytus duomenis ir Platformos operatoriaus prašomą
informaciją.
7. Klientas – prieš registruodamasis Platformoje, MB Bus medaus avilys pateikia šiuos
duomenis:
7.1. vardą, pavardę;
7.2. elektroninio pašto adresą; 
7.3. telefono numerį;
7.4. Savo bei avilio laikymo adresus;
7.5. kitus Platformos operatoriaus paprašytus duomenis.
8. Klientas registravimosi metu sukuria slaptažodį, kurį vėliau naudos jungdamasis prie
paskyros. Klientų sukurtas slaptažodis yra konfidencialus ir Klientai privalo užtikrinti šių
duomenų apsaugą ir neatskleisti šios informacijos tretiesiems asmenims. Klientas,
praradęs ir (ar) atskleidęs savo prisijungimo duomenis ir (ar) manantis, kad jo
prisijungimo duomenimis buvo neteisėtais pasinaudota nedelsiant apie tai raštu privalo
informuoti Platformos operatorių. 

9. Platformos operatorius savo nuožiūra nustato reikalavimus Paskyros slaptažodžiui (t.
y. raidžių ir (ar) skaičių kombinacijai). Platformos operatorius taip pat turi teisę saugumo
ar kitais pagrindais bet kada reikalauti Klientų pakeisti Paskyros slaptažodį ir (ar) gavęs
iš numatytą informaciją iš Klientų - blokuoti Paskyrą.
10. Siekiant užbaigti registraciją Platformoje, Naudotojas privalo patvirtinti registraciją
Platformos operatoriaus nurodytu būdu.
11. Klientui sėkmingai užsiregistravus Platformoje, jam yra sukuriama asmeninė
Paskyra, prie kurios jis gali jungtis naudodamasis Naudotojo vardu bei slaptažodžiu.
III. KLIENTŲ PRIEVOLĖS IR ĮSIPAREIGOJIMAI
12. Klientas įsipareigoja:
12.1. susipažinti su šiomis Taisyklėmis ir jų laikytis;
12.2. laiku atlikti jam paskirtus bičių priežiūros darbus laikantis kiekvienos užduoties
terminų pateiktų Platformos operatoriaus.
12.3 naudotis Platforma ir Platformos operatoriaus paslaugomis pateikiant tik teisingą,
tikslią ir išsamią informaciją;
12.3. nedelsiant, tačiau ne vėliau kaip per 5 (penkias) darbo dienas, pranešti apie
informacijos, kuri buvo pateikta Platformos operatoriui, pasikeitimus; 
12.4. neperduoti arba neįvesti į Platformą duomenų, kuriuose galėtų būti programinės
įrangos virusų, ar bet kokių kitų kodų, failų ar programų, skirtų trukdyti, riboti arba
sugadinti Platformos arba jos įrangos, programinės įrangos ar ryšio įrangos funkcijas,
įskaitant programų, kurios automatiškai sektų, naudotų ir (ar) išsaugotų Platformoje
esančią ir (ar) pateikiamą informaciją; 
12.5 platformos operatorius turi teisę vienašališkai blokuoti Paskyrą, Klientui nesilaikant
šios skilties nuostatų.

IV. PLATFORMOS OPERATORIAUS FUNKCIJOS
13. Platformos operatorius atlieka šias funkcijas:
13.1. administruoja Platformą;
13.2. skelbia naujienas bei skiria užduotis bitininkams;
13.3. individualiai konsultuoja ir esant poreikiui klientų atžvilgiu teikia personalizuotas
konsultacijas. 

V. TAIKYTINI PLATFORMOS MOKESČIAI
14. Klientai Platformos paslaugomis naudojasi tik sumokėję reguliarius Platformos
mokesčius, skelbiamus www.busmedaus.lt puslapyje ar teikiant informaciją Klientams
elektroniniu paštu.

VI. PLATFORMOS OPERATORIAUS ATSAKOMYBĖ IR JOS APRIBOJIMAS
15. Platformos operatorius užtikrina sklandų ir nepertraukiamą Platformos veikimą,
tačiau galimi Platformos sutrikimai dėl Platformos vystymo darbų ar nenumatytų įvykių.
Apie Platformos veiklos sutrikimus nedelsiant yra skelbiama Klientų paskyroje ar
informuojant Platformoje.
16. Platformos operatorius yra tik Platformos administratorius, todėl Platformos
operatorius nėra atsakingas ir negali būti laikomas kaltu dėl: 
16.1. Naudotojų pateiktų duomenų ir informacijos teisingumą ir išsamumą; 
16.2. Kliento bičių šeimų, avilio ar kitos MB Bus medaus avilys suteiktos įrangos Klientui
būklės; 
16.3. trečiųjų asmenų veiksmus ir (ar) neveikimą, dėl kurių kaltės sutriktų naudojimasis
Platforma ir (ar) Platformos operatoriaus paslaugomis ir Naudotojai dėl to patirtų
nuostolius; 
16.4. kitų Naudotojų neteisėtą elgesį ir (ar) Taisyklių pažeidimus, įsipareigojimų pagal
Sandorius nevykdymą; 
16.5. Naudotojų nuostolius, jeigu jie atsirado dėl nenugalimos jėgos aplinkybių, įskaitant
ryšio perdavimo, elektroninių duomenų mainų ir mokėjimo sistemų sutrikimų; 
16.6. Platformos veiklos nutraukimą dėl bet kokių priežasčių. 
VII. ASMENS DUOMENŲ APSAUGA
17. Klientų asmens duomenys yra tvarkomi siekiant užtikrinti Platformos funkcinį
veikimą bei tinkamą Platformos paslaugų teikimą, įskaitant užsakymų su Klientais
sudarymą ir vykdymą, mokėjimų administravimą, informacijos Klientams teikimą ir kt.
17. Platformos operatorius tvarko asmens duomenis, kuriuos pateikia patys Klientai
arba tretieji asmenys, tiek, kiek tai būtina tinkamam Platformos paslaugų teikimui
užtikrinti.
18. MB Bus medaus avilys tvarko Asmens duomenis tik konkrečiais tikslais,
vadovaujantis teisės aktuose nustatytais teisiniais pagrindais:
18.1. asmuo davė sutikimą, kad jo duomenys būtų tvarkomi vienu ar keliais konkrečiais
tikslais;
18.2. MB Bus medaus avilys privalo tvarkyti Asmens duomenis vykdydama teisės aktų
reikalavimus;
18.3.Asmens duomenis reikia tvarkyti siekiant MB Bus medaus avilys teisėto intereso.

19. Tikslai, kurių siekia MB Bus medaus avilys tvarkydama asmens duomenis:
19.1. paslaugų teikimas, sutarčių sudarymas ir vykdymas;
19.2. komercinių pasiūlymų rengimas;
19.3. įsiskolinimų valdymas;
19.4. pateiktų klausimų sprendimas;

19.5. tiesioginė rinkodara ir Klientų patirties vertinimas;
19.6. MB Bus medaus avilys teisėtų interesų gynimas ginčų atveju;
19.7. bendrinė statistika;
19.8. kiti tikslai. MB Bus medaus avilys gali tvarkyti asmens duomenis ir kitais tikslais,
jei tam yra gavusi asmens sutikimą, privalo tvarkyti asmens duomenis vykdydama
teisės aktų reikalavimus arba duomenis turi teisę tvarkyti dėl teisėto intereso.
20. Tvarkomų asmens duomenų apimtis ir kategorijos:
20.1. tapatybės duomenys –  vardas, pavardė;
20.2. kontaktiniai duomenys – gyvenamos vietos ir bičių šeimos laikymo adresas,
telefono numeris, elektroninio pašto adresas;
20.3. mokėjimų duomenys – MB Bus medaus avilys mokėtinos sumos, nepadengti
įsiskolinimai, mokėjimų istorija, kt.
20.4. kiti duomenys, kuriuos MB Bus medaus avilys tvarko vadovaudamasi teisės
aktuose nustatytais teisiniais pagrindais.
21. MB Bus medaus avilys laikydamasi teisės aktų reikalavimų, gali perduoti tvarkomus
asmens duomenis skolų išieškojimo procesą vykdantiems, jungtines duomenų bazes
tvarkantiems asmenims/įmonėms.
22. Klientų duomenų saugojimas vykdomas 10 metų po paslaugų galiojimo pabaigos ir
pilno atsiskaitymo už jas.
23. Klientai gali reikalauti ištaisyti neteisingus savo asmens duomenis, prašyti juos
sunaikinti (išskyrus teisės aktų tvarka numatytą saugojimo terminą) ar nesutikti su savo
asmens duomenų tvarkymu.
24. Visais asmens duomenų tvarkymo klausimais Platformos Naudotojai gali kreiptis
www.busmedaus.lt numatytais kontaktais.

VIII. TEISINIŲ SANTYKIŲ SU NAUDOTOJAIS NUTRAUKIMAS
25. Platformos operatorius turi teisę vienašališkai nutraukti santykius su Naudotojais ir
neleisti naudotis Platforma šiais atvejais: 
25.1. Naudotojas nevykdo pareigų, numatytų šiose Taisyklėse, sudarytose tarp
Platformos operatoriaus ir Naudotojo; 
25.2. Naudotojas pateikė arba pateikia neteisingą, klaidingą, melagingą, negaliojančią ir
(ar) nepilną informaciją ir (ar) dokumentus; 
26.3. Platformos operatorius gauna nurodymą iš atsakingų institucijų sustabdyti bet
kokius santykius ar bendradarbiavimą su Naudotoju.
27.4 Naudotojas gali nutrauki santykius su Platformos operatoriumi Naudotojui pateikus
atitinkamą prašymą ir esant visoms šioms sąlygoms: 
28.5. Naudotojas neturi jokių neįvykdytų finansinių įsipareigojimų Platformos operatoriui.

IX. BAIGIAMOSIOS NUOSTATOS

29. Komunikacija tarp Platformos operatoriaus ir Naudotojų vyksta per Platformą ir kitais
būdais:
29.1. Platformos operatorius su Naudotojais susisiekia Naudotojų kontaktiniais
duomenis, kuriuos jie pateikė registracijos Platformoje metu. Naudotojas privalo
nedelsiant pranešti Platformos operatoriui apie savo kontaktinių duomenų pasikeitimą
arba atnaujinti juos savo paskyroje Platformoje. Jeigu Naudotojas nepraneša
Platformos operatoriui apie savo kontaktinių duomenų pasikeitimą arba jų neatnaujina
savo Platformos paskyroje, pranešimo pateikimas Naudotojui paskutiniais jo nurodytais
kontaktiniais duomenimis yra laikomas tinkamai pateiktu. 
29.2. Naudotojas sutinka, kad Platformos operatorius pranešimus Naudotojui siųstų per
Platformą arba Naudotojo nurodytu elektroninio pašto adresu. 
29.3. Platformos operatorius turi teisę vienašališkai keisti Taisykles, įkainius ir kitus
Platformos operatoriaus naudojamus dokumentus apie tai pranešdamas Platformoje.
Dokumentų pakeitimai įsigalioja nuo jų paskelbimo Platformoje dienos ir galioja visiems
Naudotojams. Naudotojas patvirtina sutikimą su atliktais dokumentų pakeitimais
naudodamasis Platformos sistema. 
29.4. Visi ginčai tarp Naudotojų ir Platformos operatoriaus sprendžiami derybų keliu.
Nesutarimai tarp Naudotojų ir Platformos operatoriaus yra sprendžiami vadovaujantis
skundų nagrinėjimo tvarka, kuri nustatyta Taisyklių IX skyriuje. Nepasiekus sutarimo,
ginčas galutinai sprendžiamas Lietuvos Respublikos teismuose.
29.5. Platforma ir Platformoje pateikiama informacija yra saugoma intelektinės
nuosavybės apsaugą reglamentuojančių teisės aktų. Joks Platformoje esantis turinys ir
kitokia tekstinė, grafinė ar kitokio pobūdžio informacija negali būti atgaminami, padaromi
viešai prieinamais arba platinami be išankstinio raštiško Platformos operatoriaus
sutikimo. Platformoje pateikiamą medžiagą, informaciją, turinį galima kopijuoti,
parsisiųsti, saugoti, atgaminti, atspausdinti ar kitaip naudoti tik asmeniniais Naudotojo
tikslais ir tik tiek, kiek susiję su Platformos ir Platformos operatoriaus teikiamų paslaugų
naudojimu.